---
title: "معرفی بهترین توزیع‌های لینوکس برای سرورها"
date: "1404/04/16"
author: "امیرحسین سلمانی"
excerpt: "در بین این توزیع‌ها،Linux for servers 2025  مجموعه‌ای از گزینه‌های محبوب مانند Ubuntu، Debian، CentOS  و Fedora را در بر می‌گیرد که هر یک توانسته‌اند عملکرد قابل ‌قبولی را در محیط‌های سروری از خود نشان دهند."
tags: ["Server", "Linux", "OS"]
image: "/images/blog/BEST-LINUX-DISTRO.webp"
canonicalUrl: "https://amirsalmani.com/blog/introducing-the-best-linux-distributions-for-servers"
ogImage: "/images/blog/BEST-LINUX-DISTRO.webp"
---

بسیاری از کاربران هنگام انتخاب سیستم ‌عامل برای سرور اختصاصی، ویندوز را گزینه‌ی نخست خود می‌دانند، اما نباید از مزایای قابل ‌توجه لینوکس چشم‌پوشی کرد. سیستم ‌عامل لینوکس با داشتن ویژگی‌هایی مانند متن‌باز بودن (Open Source)، امکان سفارشی‌سازی بالا و در بسیاری موارد رایگان بودن، توانسته است جایگاه ویژه‌ای بین کاربران پیدا کند. با این حال، یکی از چالش‌های اصلی هنگام راه‌اندازی یک سرور لینوکسی، انتخاب بهترین توزیع سروری است. توزیع‌های مختلف لینوکس ویژگی‌های خاص خود را دارند و هر کدام مزایا و معایبی ارائه می‌دهند که باید بر اساس نیاز، انتخاب شوند. 

در بین این توزیع‌ها،Linux for servers 2025  مجموعه‌ای از گزینه‌های محبوب مانند Ubuntu، Debian، CentOS  و Fedora را در بر می‌گیرد که هر یک توانسته‌اند عملکرد قابل ‌قبولی را در محیط‌های سروری از خود نشان دهند. در این راهنما، به بررسی دقیق‌تر این توزیع‌ها خواهیم پرداخت تا با دید بازتری بتوانید مناسب‌ترین گزینه را برای نیازهای خود انتخاب کنید. اگر به دنبال عملکردی عالی، امنیتی بالا و انعطاف‌پذیری در طراحی و توسعه وب‌سایت هستید، مقاله تخصصی تیم توسعه امیرحسین سلمانی را از دست ندهید.

## معیارهای گزینش توزیع مناسب لینوکس برای VPS(سرور مجازی)

پیش از پرداختن به برترین توزیع‌های لینوکس برای سرور، بهتر است ابتدا با مهم‌ترین معیارهایی آشنا شویم که در انتخاب توزیع مناسب نقش تعیین‌کننده‌ای دارند. این معیارها عبارت‌اند از:
	•	سهولت استفاده: برای کاربرانی که تجربه زیادی در زمینه لینوکس ندارند، توزیع‌هایی با رابط کاربری ساده و روند نصب و مدیریت راحت‌تر در اولویت قرار می‌گیرند.
	•	پایداری و امنیت: یک سرور مجازی باید از نظر کارکردی پایدار باشد و امنیت بالایی را ارائه دهد تا قادر باشد به صورت مداوم و بدون مشکل خدمات ارائه کند.
	•	بسته‌های نرم‌افزاری: دسترسی به مخازن نرم‌افزاری گسترده و به‌روز، امکان نصب و راه‌اندازی انواع مختلفی از برنامه‌ها را برای کاربران فراهم می‌آورد.
	•	پشتیبانی کامیونیتی: وجود یک جامعه فعال از کاربران و مستندات کامل، در شناسایی و رفع مشکلات احتمالی نقش مهمی ایفا می‌کند.
	•	منابع مورد نیاز: برخی از توزیع‌ها با مصرف کمتر منابع سخت‌افزاری، برای سرورهای مجازی با منابع محدودتر مناسب‌تر هستند.

## انواع توزیع‌های لینوکس برای استفاده در سرور

در حال حاضر توزیع‌های گوناگونی از لینوکس وجود دارد که هر کدام ویژگی‌ها، مزایا و پشتیبانی‌های خاص خود را دارند. برخی از آن‌ها تحت نظارت شرکت‌های تجاری هستند و برخی دیگر به ‌صورت مستقل و جامعه ‌محور توسعه داده می‌شوند. این تنوع باعث شده است که کاربران بسته به نیاز خود، گزینه‌های مختلفی به ‌ویژه در زمینه استفاده از لینوکس به ‌عنوان سیستم ‌عامل سرور برای انتخاب داشته باشند. 
انتخاب یک توزیع مناسب برای استفاده در سرورهای مجازی یا محیط‌های ابری می‌تواند نقش مهمی در کارایی، امنیت و پایداری داشته باشد. در ادامه، به بررسی برترین توزیع‌های لینوکس برای سرور خواهیم پرداخت.

### 1. اوبونتو
اوبونتو بی‌تردید یکی از محبوب‌ترین گزینه‌ها در میان توزیع‌های لینوکسی است که هم کاربران تازه‌کار و هم حرفه‌ای‌ها آن را برای استفاده روزمره یا تخصصی انتخاب می‌کنند. نسخه سرور Ubuntu نیز با بهره‌گیری از رابط کاربری قابل فهم، تنوع بالای بسته‌های نرم‌افزاری و پشتیبانی بلندمدت از سوی شرکت Canonical، به گزینه‌ای ایده‌آل برای راه‌اندازی سرورها تبدیل شده است. این توزیع، نه‌ تنها از نظر امنیت و ثبات عملکرد خوبی دارد، بلکه جامعه کاربران فعال آن، امکان دسترسی آسان به منابع آموزشی، انجمن‌ها و پاسخ به پرسش‌های احتمالی را فراهم می‌کند. 
به همین دلیل، بسیاری از کارشناسان حوزه فناوری اطلاعات، اوبونتو را به‌ عنوان Linux for servers 2025  معرفی کرده‌اند و آن را به ‌عنوان برترین نسخه سروری برای کاربردهای مختلف می‌شناسند. اگر به دنبال سیستم ‌عاملی مطمئن، با قابلیت‌های گسترده و پشتیبانی حرفه‌ای هستید، اوبونتو سرور می‌تواند انتخابی مطمئن باشد.

### 2. سنت او اس
برای مدت زیادی،CentOS  به‌ عنوان یکی از مهم‌ترین گزینه‌ها در کنار Ubuntu برای استفاده در سرورهای مجازی مطرح بود. اما اخیراً شرکت Red Hat تصمیم گرفته که توسعه نسخه پایدار CentOS را متوقف کند. به همین دلیل، بسیاری از کاربران به سمت استفاده از CentOS Stream سوق پیدا کرده‌اند. این نسخه به ‌طور مداوم به‌روزرسانی می‌شود و به‌ نوعی نسخه‌ای پیشرفته‌تر و نزدیک‌تر به Red Hat Enterprise Linux (RHEL) محسوب می‌شود. CentOS Stream  این امکان را برای کاربران فراهم می‌سازد که به جدیدترین قابلیت‌ها و به‌روزرسانی‌های امنیتی دسترسی داشته باشند.
این تغییرات باعث می‌شود که CentOS بیشتر مناسب کسانی باشد که به دنبال استفاده از توزیع‌هایی هستند که به‌روزرسانی‌های سریع‌تر و قابلیت‌های جدیدتری داشته باشند. این وضعیت ممکن است باعث تغییراتی در دنیای Linux for servers 2025 شود و نیازهای خاص کاربران را در مدیریت سرورهای مجازی برآورده کند.

### 3. بیان
دبیان یکی از قدیمی‌ترین و معتبرترین توزیع‌های لینوکس است که به‌ عنوان پایه‌ای برای توسعه اوبونتو شناخته می‌شود. این سیستم ‌عامل با تمرکز بر پایداری و امنیت، گزینه‌ای عالی برای استفاده در سرورهای لینوکس برای سرور است که نیاز به عملکرد قابل اعتماد دارند. دبیان از مجموعه‌ای گسترده از نرم‌افزارها پشتیبانی می‌کند و به ‌دلیل متن‌باز بودن، کاربران می‌توانند در فرآیند توسعه و بهبود آن مشارکت داشته باشند. این ویژگی‌ها باعث محبوبیت دبیان در میان کسانی می‌شود که به دنبال سیستمی پایدار و امن برای سرورهای خود هستند. 
به ‌علاوه، به ‌دلیل جامعه پررنگ و فعال دبیان، به‌روزرسانی‌ها و اصلاحات مداومی برای این توزیع منتشر می‌شود. در نهایت، دبیان به‌ عنوان یک پلتفرم قابل اعتماد و انعطاف‌پذیر، گزینه‌ای مناسب برای استفاده در محیط‌های سرورهای با نیاز به دوام بالا محسوب می‌شود.

### 4. فدورا
سرور فدورا یکی دیگر از محصولات شرکت Red Hat به‌شمار می‌رود که بر خلاف CentOS Stream، از روند انتشار سریع‌تر و ویژگی‌های نوآورانه‌تری برخوردار است. این ویژگی باعث می‌شود که فدورا سرور همیشه به جدیدترین تکنولوژی‌ها دسترسی داشته باشد، اما این امر ممکن است با کاهش پایداری همراه باشد. به همین دلیل، فدورا سرور برای کاربردهایی که به عملکرد بی‌وقفه و پایداری بالا نیاز دارند، گزینه مناسبی نیست. با این حال، وجود جامعه کاربری فعال و مستندات گسترده فدورا، به عیب‌یابی و رفع مشکلات احتمالی کمک زیادی می‌کند و این فرایند را با سرعت مناسبی پیش می‌برد. 
در مجموع، فدورا سرور برای افرادی که به دنبال بهره‌گیری از آخرین تکنولوژی‌های لینوکس برای سرور هستند، گزینه‌ای جذاب است، هرچند که باید در نظر داشته باشند که ممکن است در بعضی موارد مشکلات پایداری رخ دهد.

### 5. آلما لینوکس
آلما لینوکس یکی از توزیع‌های جایگزین CentOS است که به ‌دست شرکت CloudLinux و با همکاری مجموعه‌ای از شرکت‌های مطرح فناوری توسعه یافته است. این سیستم ‌عامل منبع‌باز به ‌طور کامل با نسخه‌های RHEL  سازگاری دارد و از لحاظ امنیت و پایداری در سطح قابل توجهی قرار گرفته است. آلما لینوکس همانند RHEL  از یک چرخه انتشار بلندمدت پیروی می‌کند که همین ویژگی آن را به گزینه‌ای مطمئن برای استفاده در محیط‌های تولیدی و سازمانی تبدیل کرده است.
اگر به دنبال یک توزیع پایدار و ایمن برای راه‌اندازی سرورهای مجازی خود هستید، آلما لینوکس می‌تواند نیازهای شما را به خوبی برآورده سازد. پشتیبانی طولانی‌مدت، ارائه به‌روزرسانی‌های منظم و جامعه کاربری فعال، این سیستم‌ عامل را به انتخابی حرفه‌ای برای مدیران سیستم تبدیل کرده است. در واقع، استفاده از لینوکس برای سرور همچنان یکی از مطمئن‌ترین گزینه‌هاست و آلما لینوکس با عملکرد بالا و هماهنگی کامل با ابزارها و زیرساخت‌های RHEL، در این زمینه جایگاه خاصی دارد.

### 6. راکی لینوکس
پس از آنکه توسعه CentOS متوقف شد، کاربران و توسعه‌دهندگان این توزیع تصمیم گرفتند جایگزینی پایدار و مشابه برای آن ارائه دهند. حاصل این تلاش‌ها، راکی لینوکس بود؛ سیستم ‌عاملی که با بهره‌گیری از پایه‌های  Scientific Linux  ساخته شده و از لحاظ عملکرد، پایداری و سازگاری با نرم‌افزارهای  CentOS، شباهت بسیاری با آن دارد. راکی لینوکس با تمرکز بر کاربران حرفه‌ای و سازمانی، از چرخه‌ی انتشار بلندمدت بهره می‌برد و پشتیبانی گسترده‌ای از سوی جامعه متن‌باز دریافت می‌کند. به همین دلیل، این توزیع به‌ سرعت به یکی از گزینه‌های قابل اعتماد برای جایگزینی CentOS تبدیل شد. 
بسیاری از مدیران سیستم که به دنبال بهترین توزیع سروری هستند، راکی لینوکس را به دلیل ثبات بالا، امنیت مناسب و هماهنگی کامل با زیرساخت‌های قبلی، انتخاب می‌کنند. در میان گزینه‌های موجود برای سرورهای حیاتی، راکی لینوکس اکنون یکی از توزیع‌های برتر لینوکس برای سرور به شمار می‌رود و اعتماد کاربران حرفه‌ای را به خود جلب کرده است.

## راهنمای انتخاب مناسب‌ترین توزیع لینوکس
تعداد توزیع‌های لینوکس بسیار زیاد است؛ اما انتخاب بهترین توزیع سروری بستگی به نیازهای شما دارد. برای این منظور باید معیارهای زیر را مد نظر قرار دهید:
	•	توزیع‌های گوناگون لینوکس برای پاسخ‌گویی به نیازهای مختلف کاربران طراحی شده‌اند؛ بنابراین، باید توزیعی را برگزینید که با خواسته‌ها و اهداف شما هم‌راستا باشد. انتخاب نادرست ممکن است باعث اتلاف زمان برای تنظیم و شخصی‌سازی شود.
	•	برای اطمینان از سازگاری سیستم خود با توزیع دلخواه، باید حداقل مشخصات سخت‌افزاری مورد نیاز را بررسی کنید. همچنین، توجه به مجموعه‌ی دستورالعمل (ISA) که توسط سیستم پشتیبانی می‌شود اهمیت دارد. به‌ عنوان مثال، توزیع antiX با سیستم‌های Intel-AMD x86 سازگار بوده و در هر دو نسخه ۳۲ و ۶۴ بیتی قابل استفاده است.
	•	توزیع‌هایی مانندLinux Mint، Elementary OS  و Zorin OS بیشتر برای افراد تازه‌کار طراحی شده‌اند، در حالی که توزیع‌هایی مثل Arch Linux، Slackware، Gentoo Linux  و Kali Linux بیشتر مناسب کاربران باتجربه و حرفه‌ای هستند. بنابراین، بهتر است توزیعی را انتخاب کنید که با میزان دانش و مهارت شما در استفاده از لینوکس هماهنگ باشد.
	•	توزیع‌های مختلف لینوکس برای سرور معمولاً از انجمن‌های گسترده‌ای شامل توسعه‌دهندگان و تست‌کنندگان بهره می‌برند. این انجمن‌ها علاوه بر مشارکت در توسعه نرم‌افزار، خدمات پشتیبانی به کاربران ارائه می‌دهند. همچنین برخی از توزیع‌ها دارای تیم‌های پشتیبانی تجاری هستند که به کاربران در حل مشکلات کمک می‌کنند.
	•	توزیع لینوکس انتخابی شما باید مستندات جامعی داشته باشد که شامل دستورالعمل‌های نصب، پیکربندی و نگهداری باشد. همچنین، باید مطمئن شوید که خودآموزهایی برای راهنمایی در مراحل پیچیده‌تر توزیع شما موجود است.

## سخن پایانی
با توجه به تنوع گسترده توزیع‌های لینوکس، انتخاب مناسب‌ترین گزینه برای سرور نیازمند شناخت دقیق نیازهای پروژه و میزان تسلط فنی کاربران است. هر توزیع ویژگی‌های خاص خود را دارد؛ برای مثال، اوبونتو با رابط کاربری ساده و جامعه کاربری فعال، انتخابی مناسب برای تازه‌کاران و حرفه‌ای‌هاست. در مقابل، دبیان با تمرکز بر پایداری و امنیت، برای پروژه‌هایی با حساسیت بالا توصیه می‌شود. همچنین، آلما لینوکس و راکی لینوکس به عنوان جایگزین‌های مطمئن برای CentOS، گزینه‌هایی حرفه‌ای و باثبات برای سازمان‌ها و تیم‌های توسعه محسوب می‌شوند. تیم توسعه امیرحسین سلمانی با بهره‌گیری از تجربه و دانش فنی، آماده است تا با بررسی دقیق نیازهای شما، مناسب‌ترین توزیع لینوکسی را برای سرور پروژه‌تان معرفی کرده و در اجرای موفق آن همراهی‌تان کند. در زمینه طراحی سایت نیز، از جدیدترین فناوری‌ها بهره می‌گیریم؛ در فرانت‌اند از React،Next.js  و TypeScript و در بک‌اند از Node.js و فریم‌ورک‌های مدرن استفاده می‌شود. انتخاب پایگاه داده و سایر تکنولوژی‌ها نیز متناسب با اهداف پروژه انجام می‌گیرد تا نتیجه‌ای حرفه‌ای و کارآمد حاصل شود.