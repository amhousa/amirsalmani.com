---
title: "۸ روش موثر برای جذب پروژه طراحی سایت و کسب درآمد از آن"
date: "1403/12/06"
author: "امیرحسین سلمانی"
excerpt: "در این مقاله، به بررسی روش‌های کاربردی برای جذب پروژه‌های طراحی سایت می‌پردازیم و راهکارهایی را ارائه می‌دهیم که به شما کمک می‌کنند کسب درآمد بیشتری داشته باشید."
tags: ["Website Design", "Freelancing", "SEO", "Web Development", "Digital Marketing"]
image: "/images/blog/how-to-get-web-design-projects.webp"
canonicalUrl: "https://amirsalmani.com/blog/get-web-design-projects"
ogImage: "/images/blog/how-to-get-web-design-projects.webp"
---

در دنیای امروز، طراحی سایت به یکی از پرتقاضاترین مهارت‌ها تبدیل شده است. اما با وجود این تقاضا، بسیاری از متخصصان تازه‌کار در این حوزه هنوز نتوانسته‌اند اولین پروژه خود را دریافت کنند. در مقابل، افرادی که تجربه بیشتری دارند، ماهانه تعداد زیادی پروژه طراحی سایت دارند و حتی به دلیل حجم بالای کار، مجبور به رد یا واگذاری پروژه‌ها به دیگران می‌شوند. یکی از دلایل اصلی این تفاوت، آشنا نبودن با اصول و تکنیک‌های جذب پروژه است. بسیاری از طراحان سایت در ابتدا به دلیل نداشتن استراتژی‌های مناسب جذب مشتری و بازاریابی موثر، از رقابت با حرفه‌ای‌ها عقب می‌مانند.

در این مقاله به بررسی روش‌های موثر جذب پروژه‌های طراحی سایت می‌پردازیم که می‌تواند به طراحان کمک کند تا با استفاده از تکنیک‌های نوین، پروژه‌های بیشتری به دست آورده و درآمد خود را افزایش دهند. این روش‌ها شامل اصولی است که اگر به درستی رعایت شوند، می‌توانند مسیر موفقیت را برای طراحان سایت هموارتر کنند.

## مراحل کلیدی یک پروژه طراحی سایت

یادگیری طراحی سایت مهارتی ارزشمند است، اما اگر نتوانید پروژه‌های مناسب بگیرید، این مهارت به درستی مورد استفاده قرار نمی‌گیرد. برای اینکه پروژه‌های طراحی سایت را که متناسب با تخصص شما باشند، جذب کنید، لازم است علاوه بر تسلط بر فنون طراحی، قادر به جذب مشتریان و معرفی خود به بازار باشید. این کار نیازمند استراتژی‌های بازاریابی، مهارت‌های ارتباطی و شناخت نیازهای دقیق مشتریان است. حتی بهترین طراحان سایت نیز برای موفقیت در این حوزه باید توانایی جذب پروژه‌ طراحی سایت با کیفیت و مرتبط را داشته باشند تا مهارت‌هایشان در عمل به کار گرفته شود و بتوانند در دنیای پر رقابت طراحی سایت موفق عمل کنند.

## 1. جمع‌آوری و تدوین نمونه‌کارها
بسیاری از دانشجویان تمایل دارند که در بازار داخلی کشور به ارائه خدمات بپردازند و درآمد کسب کنند. نکته جالب این است که برخی از آنها به دلیل اینکه نمی‌خواهند وب‌سایت اولیه خود را با هزینه پایین بسازند، قادر به جذب پروژه‌های دیگر نیستند. واقعیت این است که یکی از اصلی‌ترین عوامل برای کسب پروژه‌ طراحی ‌سایت داشتن نمونه کار است. به همین دلیل، گاهی به دانشجویان توصیه می‌کنیم که اولین پروژه خود را با هزینه کم یا حتی رایگان انجام دهند. اما آن دسته از افرادی که نمی‌خواهند برای اولین پروژه خود دستمزد کمی بگیرند، اغلب به سختی می‌توانند نمونه کاری به دست آورند و در نهایت پروژه‌ای دریافت نمی‌کنند. 

اگر نظر من را بخواهید، داشتن نمونه کار اولیه به قدری اهمیت دارد که حتی ممکن است لازم باشد از سایت‌هایی مثل دیوار یا شیپور استفاده کرده و آگهی ثبت کنید که پیشنهاد ساخت وب‌سایت رایگان برای یک شرکت را می‌دهید. در واقع، در نظر من ساخت چنین نمونه کاری یک نوع سرمایه‌گذاری است و نباید آن را به چشم یک فرصت برای کسب درآمد نگاه کرد. این امر در نهایت باعث می‌شود که شما تجربه و اعتبار لازم را برای جذب پروژه‌های بیشتر کسب کنید.

### طراحی وب‌سایت شخصی برای معرفی خود

کارفرماها معمولا برای ارزیابی کیفیت کار شما به نمونه‌های واقعی از پروژه‌های قبلی نیاز دارند. اما اگر به دلایلی امکان ساخت نمونه کار برای یک کسب ‌و کار خاص را ندارید، حداقل یک وب‌سایت شخصی ایجاد کنید. این وب‌سایت می‌تواند به عنوان رزومه آنلاین شما عمل کند و تخصص‌ها و تجربه‌های شما را به نمایش بگذارد. طراحی جذاب و حرفه‌ای این سایت، به خصوص اگر از قالب‌هایی با اسکرول پارالاکس استفاده کنید، می‌تواند تاثیر زیادی بر کارفرماها بگذارد. داشتن یک وب‌سایت شخصی در رزومه شما نه تنها اعتبار و پرستیژ شما را افزایش می‌دهد، بلکه امکان معرفی بهتر توانایی‌ها و پروژه‌هایتان را فراهم می‌آورد.

## 2. استفاده از پلتفرم‌های فریلنسری
استفاده از پلتفرم‌های فریلنسری یکی از بهترین روش‌ها برای جذب پروژه‌های مختلف است. این سایت‌ها به شما این امکان را می‌دهند که به طور مستقیم با کارفرمایان ارتباط برقرار کرده و پروژه‌های متنوعی را در زمینه‌های مختلف دریافت کنید. یکی از مزایای استفاده از این پلتفرم‌ها، حذف واسطه‌هاست که می‌تواند فرایند دریافت پروژه را ساده‌تر و سریع‌تر کند. شما می‌توانید در این سایت‌ها به راحتی پروژه‌هایی از جمله پروژه‌ طراحی سایت‌ فروشگاهی را پیدا کنید و مهارت‌های خود را در دنیای دیجیتال گسترش دهید. 

برخی از پلتفرم‌های فریلنسری محبوب که در ایران فعالیت می‌کنند عبارتند از: 

<ul>
<li>
کارلنسر
</li>
<li>
انجام میدم
</li>
<li>
پونیشا
</li>
<li>
پارسکدرز
</li>
</ul>

این سایت‌ها با داشتن مخاطبان زیاد و حجم بالای پروژه‌ طراحی سایت، فرصت‌های فراوانی را برای شما فراهم می‌کنند تا به راحتی پروژه‌های مورد نظر خود را پیدا کرده و در آن‌ها مشغول شوید.

### تکنیک‌های کسب پروژه طراحی وبسایت در پلتفرم‌های فریلنسری

در پلتفرم‌های فریلنسری، مهم‌ترین عاملی که بر تصمیم کارفرماها برای همکاری با شما تاثیر می‌گذارد، تجربه و سابقه کاری شماست. در واقع، هر نظر و بازخوردی که از کارفرمایان قبلی دریافت کرده‌اید، در پروفایل شما نمایش داده می‌شود و این نکته کلیدی است که کارفرماهای جدید با مطالعه آن تصمیم می‌گیرند که با شما کار کنند یا نه. برای افرادی که تازه وارد دنیای طراحی وب‌سایت شده‌اند، گرفتن پروژه‌ طراحی سایت ممکن است کمی دشوار باشد. در این صورت، پیشنهاد می‌شود که از یک روش خاص استفاده کنید: 

<ul>
<li>
ابتدا چند حساب کاربری در پلتفرم&zwnj;های فریلنسری ایجاد کنید.
</li>
<li>
سپس پروژه&zwnj;هایی را برای ساخت وب&zwnj;سایت ثبت کنید.
</li>
<li>
پس از انجام پروژه&zwnj;ها، بازخورد مثبت از خودتان بگذارید.
</li>
</ul>

این کار باعث می‌شود که حساب شما اعتبار بیشتری پیدا کرده و در جستجوهای کارفرماها بهتر دیده شود. علاوه بر این، این نوع بازخورد به کارفرماهای جدید این اطمینان را می‌دهد که شما توانایی انجام کار را دارید و می‌توانند به شما اعتماد کنند. اما باید توجه داشته باشید که این تکنیک فقط به شما کمک می‌کند تا اعتبار اولیه پیدا کنید. برای موفقیت بیشتر، پس از این مرحله باید کیفیت کار خود را به نمایش بگذارید و رفتار حرفه‌ای داشته باشید تا بتوانید بازخوردهای مثبت جدیدی دریافت کنید. چرا که در پلتفرم‌های فریلنسری، وجود حتی یک بازخورد منفی می‌تواند به راحتی تمام تلاش‌های قبلی شما را تحت تاثیر قرار دهد و کارفرماهای جدید را از همکاری با شما منصرف کند. 

بنابراین، علاوه بر ایجاد یک پروفایل جذاب و معتبر، باید توانایی‌های واقعی خود را نیز نشان دهید تا بتوانید موفقیت بلند مدتی در این پلتفرم‌ها داشته باشید.

## 3. فعالیت‌های موفق در اینستاگرام
برای جذب توجه مخاطبان و کارفرمایان در زمینه کسب و کار اینترنتی و طراحی سایت، کافی است به صفحات اینستاگرامی که در این حوزه‌ها فعالیت دارند مراجعه کنید و مشاهده کنید که چطور با ارائه محتواهای آموزشی و جذاب، فالوورهای زیادی جذب کرده‌اند. با بررسی کامنت‌ها متوجه خواهید شد که افراد زیادی تمایل دارند با این مدیران و صاحبان پیج‌ها همکاری کنند، زیرا این افراد توانسته‌اند اعتماد مخاطبان خود را جلب کنند.

بنابراین، شما نیز می‌توانید از بازاریابی محتوا در اینستاگرام برای جذب پروژه‌ طراحی سایت بهره ببرید. چه طور؟ شما می‌توانید پست‌هایی آموزشی در زمینه بازاریابی اینترنتی منتشر کنید، اصول طراحی سایت را توضیح دهید، کسب و کارهای موفق را معرفی کنید، تکنیک‌های رشد و حتی علل شکست در کسب و کارهای آنلاین را به اشتراک بگذارید. این نوع محتواها دقیقا همان چیزی است که مخاطبان شما به آن علاقه‌مند هستند. با ارائه این اطلاعات مفید، علاوه بر جذب فالوور، شما قادر خواهید بود آنها را به مشتری تبدیل کنید.

## 4. فعالیت بر روی موتور جستجو (SEO) سایت
اگر تازه به کار طراحی سایت مشغول شده‌اید، پیشنهاد نمی‌شود که از ابتدا به طور مستقیم روی خدمات سئو تمرکز کنید. بهتر است ابتدا فعالیت‌های خود را در پلتفرم‌های فریلنسری شروع کنید، سپس به تدریج وارد شبکه‌های اجتماعی مانند اینستاگرام شوید و بعد از آن، کم‌کم سایت شخصی خود را راه ‌اندازی کنید. این کار به شما زمان و فضای کافی می‌دهد تا بتوانید سئو را به صورت موثرتر به کار بگیرید، زیرا رسیدن به نتایج مطلوب در سئو به زمان و حتی سرمایه مالی نیاز دارد. برای جذب پروژه‌ طراحی سایت از طریق سئو، باید همانند اینستاگرام، محتواهایی منتشر کنید که مخاطبان هدف شما به آنها علاقه‌مند باشند.

به عنوان مثال، می‌توانید درباره موضوعاتی مثل«دامنه چیست؟»، «هاست چیست؟»، «روش‌های طراحی سایت»، «هزینه راه ‌اندازی فروشگاه اینترنتی» و «چطور کسب و کار اینترنتی موفق داشته باشیم؟» بنویسید. نکته اصلی این است که محتوای شما باید جذاب و مفید باشد، به طوری که پس از مطالعه آن، مخاطب به تمامی سوالاتش پاسخ داده شده را پیدا کند. علاوه بر این، باید از تکنیک‌های سئو استفاده کنید تا محتوای شما در نتایج جستجوی گوگل دیده شود و بتواند بازدیدکنندگان بیشتری را به سایت شما جذب کند.

## 5. بازاریابی از طریق تماس تلفنی
بازاریابی تلفنی یکی از روش‌های سنتی است که به ‌طور گسترده در زیرمجموعه‌های مختلف استفاده می‌شود. بسیاری از برندها و شرکت‌ها، از جمله تیم توسعه امیرحسین سلمانی و دیگر شرکت‌های فعال در شهرهای بزرگ، به ‌ویژه در پروژه‌ طراحی سایت، از این روش برای جذب مشتری بهره می‌برند. به ‌دلیل تاثیر مستقیم آن در برقراری ارتباط سریع و هدفمند با مشتریان، این نوع بازاریابی همچنان جزء موثرترین و مهم‌ترین ابزارها برای رشد و توسعه کسب ‌و کارها به شمار می‌رود. لذا نباید از آن غافل شد و توصیه می‌شود که در اولویت استراتژی‌های بازاریابی قرار گیرد.

## 6. تبلیغات ویدیویی در آپارات و یوتیوب
این روش جذب پروژه‌ طراحی سایت به دو بخش تقسیم می‌شود. بخش اول به بازاریابی ویدیویی در یوتیوب مربوط است. اگر قصد دارید این کار را آغاز کنید، مشابه اینستاگرام باید محتوای جذاب و آموزشی منتشر کنید، با این تفاوت که ویدیوهای شما باید طولانی‌تر از محتوای اینستاگرامی به عنوان مثال، یک ویدیوی ۵ دقیقه‌ای درباره تحلیل ۶ سایت با طراحی و رابط کاربری خاص باشد. نکته جالب این است که اگر بتوانید محتوای جذاب تولید کنید و مخاطب جذب کنید، یوتیوب در نهایت به شما پول پرداخت می‌کند. 
بخش دوم مربوط به بازاریابی ویدیویی در آپارات است. آپارات یک سئوی بسیار قوی دارد. همانطور که ممکن است بارها مشاهده کرده باشید، در جستجوی کلمات در گوگل، ویدیوهایی از آپارات در نتایج اول نمایش داده می‌شود.

## 7. همکاری با کسب و کارهای مکمل و هم‌راستا
یکی از روش‌های موثر برای جذب پروژه‌ طراحی ‌سایت، همکاری با کسب ‌و کارهای مکمل و هم‌راستا است. این یعنی باید با کسب‌ و کارهایی ارتباط برقرار کنید که مخاطبان هدف شما را قبل از شما جذب کرده‌اند. برای مثال، بسیاری از صاحبان کسب ‌و کارهای سنتی، نخست به سراغ شرکت‌های بازاریابی در شبکه‌های اجتماعی مانند اینستاگرام می‌روند تا خدمات مدیریت پیج خود را دریافت کنند. در این صورت، اگر شما با چنین شرکت‌ها یا افرادی که در این زمینه فعالیت دارند، ارتباط برقرار کنید، آنها می‌توانند طراحی سایت شما را به مشتریان‌شان که در مرحله بعدی به طراحی سایت نیاز دارند، معرفی کنند.

## 8. استفاده از شیپور و دیوار
برای جذب پروژه‌ طراحی سایت از سایت‌های آگهی رایگان مانند دیوار و شیپور، دو روش موثر وجود دارد. روش اول، ثبت آگهی‌های خدمات طراحی سایت در این پلتفرم‌ها است. برای اینکه آگهی‌هایتان بیشتر دیده شود، از کلید واژه‌های پرجستجو مانند «طراحی سایت»، «ساخت سایت»، «ساخت فروشگاه آنلاین» و غیره در عنوان آگهی استفاده کنید. علاوه بر این، بهتر است تنها به یک آگهی اکتفا نکرده و تعداد آگهی‌هایتان را افزایش دهید تا شانس دیده شدن بیشتر شود. اگر در آگهی‌ها لینک به وبسایت خود یا صفحه نمونه‌ کارهایتان قرار دهید، احتمال تبدیل بازدید کننده به مشتری بیشتر می‌شود.

روش دوم، برقراری ارتباط با شرکت‌هایی است که به دنبال استخدام طراح سایت هستند. در این روش، ابتدا به بخش آگهی‌های استخدامی سایت مراجعه کنید و شرکت‌هایی که نیاز به طراح سایت دارند را شناسایی کنید. سپس با این شرکت‌ها تماس بگیرید، نمونه کارهای خود را ارسال کنید و آنها را متقاعد کنید که همکاری با شما به عنوان طراح سایت می‌تواند برایشان مقرون به صرفه‌تر از استخدام یک کارمند ثابت باشد. با این روش، به جای پرداخت هزینه‌های مربوط به بیمه، حقوق و مزایا، می‌توانند پروژه‌های طراحی سایت را به شما بسپارند و در عین حال هزینه‌هایشان را کاهش دهند. این همکاری می‌تواند برای هر دو طرف سودآور باشد.
با به کارگیری این دو روش، می‌توانید فرصت‌های بیشتری برای جذب پروژه‌های طراحی سایت پیدا کرده و کسب و کار خود را گسترش دهید.

## سخن پایانی
جذب پروژه‌ طراحی سایت تنها به مهارت‌های طراحی محدود نمی‌شود؛ بلکه نیازمند دانش تخصصی، استراتژی بازاریابی قوی و توانایی شبکه‌ سازی و برقراری ارتباط موثر با مشتریان است. موفقیت در این حوزه به استفاده از روش‌های خلاقانه و حرفه‌ای بستگی دارد. با اجرای نکات ارائه‌ شده در این مقاله، می‌توانید به ‌عنوان یک طراح سایت، پروژه‌های بیشتری جذب کرده و کسب ‌و کار خود را گسترش دهید. 

اگر به دنبال توسعه مهارت‌های خود در زمینه طراحی سایت و دیجیتال مارکتینگ هستید، تیم توسعه امیرحسین سلمانی می‌تواند راهنمایی ارزشمندی در این مسیر باشد. این گروه با بهره‌گیری از تجربیات گسترده و تخصصی خود، شما را در ارتقای مهارت‌هایتان یاری کرده و مسیر موفقیت در بازار رقابتی را برایتان هموار می‌کند. همراهی با یک تیم حرفه‌ای، می‌تواند کلید دستیابی به اهداف بزرگ‌تر و دستیابی به فرصت‌های جدید در دنیای دیجیتال باشد.






